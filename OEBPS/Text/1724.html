<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">周書-卷二十一·列傳第十三</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
	列傳第十三
</h1><hr/></div>
<div class="section" id="title-1"><h2>
<strong>尉遲迥　王謙　司馬消難</strong>
</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>
	尉遲迥字薄居羅，代人也。其先，魏之別種，號尉遲部，因而姓焉。父俟兜，性弘裕，有鑒識，尚太祖姊昌樂大長公主，生迥及綱。俟兜病且卒，呼二子，撫其首曰：「汝等並有貴相，但恨吾不見爾，各宜勉之。」
</p>
<p class="em2" id="p1"><a class="gg-link" href="#p1" onclick="return changeColor(this);"></a>
	迥少聰敏，美容儀。及長，有大志，好施愛士。稍遷大丞相帳內都督。尚魏文帝女金明公主，拜駙馬都尉。從太祖復弘農，破沙苑，皆有功。累遷尚書左僕射，兼領軍將軍。迥通敏有幹能，雖任兼文武，頗允時望。太祖以此深委仗焉。後拜大將軍。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
	侯景之渡江，梁元帝時鎮江陵，既以內難方殷，請脩鄰好。其弟武陵王紀，在蜀稱帝，率眾東下，將攻之。梁元帝大懼，乃移書請救，又請伐蜀。太祖曰：「蜀可圖矣。取蜀制梁，<span class="jiaozhusup">殿本考證云：「『梁』，諸本訛作『勝』，今從北史（卷六二尉遲迥傳。）」按「勝」字亦可通，但「梁」字較長，今不回改。</span>在茲一舉。」乃與群公會議，諸將多有異同。唯迥以爲紀既盡銳東下，蜀必空虛，王師臨之，必有征無戰。太祖深以爲然，謂迥曰：「伐蜀之事，一以委汝，計將安出？」迥曰：「蜀與中國隔絕百有餘年，恃其山川險阻，不虞我師之至。宜以精甲銳騎，星夜襲之。平路則倍道兼行，險途則緩兵漸進，出其不意，衝其腹心。蜀人既駭官軍之臨速，必望風不守矣。」於是乃令迥督開府元珍、<span class="jiaozhusup">通鑑卷一六五「元」作「原」。</span>乙弗亞、（万）俟呂陵始、<span class="jiaozhusup">宋本、南本、北本、汲本「万」都作「萬」。殿本考證云：「北史（卷六二尉遲迥傳）『万俟呂陵始』作『侯呂陵始』。」按卷四四楊乾運傳也作「侯呂陵始」，卷三七韓褒傳：「賜姓侯呂陵氏。」又魏書卷二太祖紀登國八年，北史卷九八高車傳都見侯呂鄰部，北史同卷蠕蠕傳見可汗豆侖妻「侯呂陵氏」。據上所引似這裏應從北史改。但姚氏北朝胡姓考呂氏條云：「姓纂六止（按檢姓纂輯本無此條）、氏族略五、辯證二十二皆載『俟呂鄰氏改爲呂氏』」，又引魏孝文帝弔比干碑陰有「俟呂阿倪」，以爲「侯、俟因形似而訛，當以比干碑爲正」。按「侯」「俟」形近，各有所據，不知孰是。這條顯係作「俟呂陵」，後人才妄加「万」字。今據刪。</span>叱奴興、綦連〔雄〕、宇文昇<span class="jiaozhusup">汲本、局本「昇」作「升」。殿本考證云：北史「綦連」作「綦連雄」。按「綦連」是二字姓，這裏脫去其名，今據補。</span>等六軍，甲士一萬二千，騎萬疋，伐蜀。以魏廢帝二年春，自散關由固道出白馬，趣晉壽，開平林舊道。前軍臨劍閣，紀安州刺史樂廣，以州先降。紀梁州刺史楊乾運時鎮潼州，<span class="jiaozhusup">卷二文帝紀下魏廢帝二年稱「蕭紀潼州刺史楊乾運以州降」，梁書卷五元帝紀承聖二年五月條和卷五五武陵王紀傳作「潼州刺史楊虔運」（武陵王紀傳「虔」作「乾」。）南史卷五三武陵王紀傳還說：「初楊乾運求爲梁州刺史，不得，紀以爲潼州刺史。」並認爲這是乾運降魏的原因。通鑑卷一六五採取了南史這段紀載。如上諸書所載，似乎楊乾運未嘗被任爲梁州刺史。然卷四四楊乾運傳卻又明言在蕭紀稱帝後，曾拜乾運爲「車騎將軍、十三州諸軍事、梁州刺史，鎮潼州」，卷四二蕭撝傳也稱：「又令梁州刺史楊乾運守潼州。」又似在降魏前已任梁州刺史。紀載不同，今皆不改。</span>又降。六月，迥至潼州，大饗將士，引之而西。紀益州刺史蕭撝不敢戰，遂嬰城自守。進軍圍之。初，紀至巴郡，聞迥來侵，遣譙淹回師，爲撝外援。迥分遣元珍、乙弗亞等以輕騎破之，遂降。撝前後戰數十合，皆爲迥所破。撝與紀子宜都王肅，<span class="jiaozhusup">北史本傳「肅」上有「圓」字。按此亦雙名單稱。</span>及其文武官屬，詣軍門請見，迥以禮接之。其吏人等，各令復業。唯收僮隸及儲積以賞將士。號令嚴肅，軍無私焉。詔迥爲大都督、益潼等十八州諸軍事、益州刺史。以平蜀功，封一子爲公。自劍閣以南，得承制封拜及黜陟。迥乃明賞罰，布恩威，綏緝新邦，經略未附，夷夏懷而歸之。
</p>
<p class="em2" id="p3"><a class="gg-link" href="#p3" onclick="return changeColor(this);"></a>
	迥性至孝，色養不怠。身雖在外，所得四時甘脆，必先薦奉，然後敢嘗。大長公主年高多病，迥往在京師，每退朝參候起居，憂悴形於容色。大長公主每爲之和顏進食，以寧迥心。太祖知其至性，徵迥入朝，以慰其母意。遣大鴻臚郊勞，仍賜迥袞冕之服。蜀人思之，立碑頌德。孝閔踐阼，進位柱國大將軍。又以迥有平蜀之功，同霍去病冠軍之義，封寧蜀公。進蜀公，爵邑萬戶。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
	宣帝即位，以迥爲大前疑，出爲相州總管。宣帝崩，隋文帝輔政，以迥望位夙重，懼爲異圖，乃令迥子魏安公惇齎詔書以會葬徵迥。尋以鄖公韋孝寬代迥爲總管。<span class="jiaozhusup">諸本「迥」都作「之」。殿本當是依北史改。作「之」與作「迥」都可通。今不回改。</span>迥以隋文帝當權，將圖篡奪，遂謀舉兵，留惇而不受代。隋文帝又使候正破六汗裒詣迥喻旨，密與總管府長史晉昶等書，令爲之備。迥聞之，殺長史及裒。乃集文武士庶，登城北樓而令之曰：「楊堅以凡庸之才，藉后父之勢，挾幼主而令天下，威福自己，賞罰無章，不臣之跡，暴於行路。吾居將相，與國舅甥，同休共戚，義由一體。先帝處吾於此，本欲寄以安危。今欲與卿等糾合義勇，匡國庇人，進可以享榮名，退可以終臣節。卿等以爲何如？」於是眾咸從命，莫不感激。乃自稱大總管，承制署置官司。于時趙王招已入朝，留少子在國，迥又奉以號令。迥弟子勤，時爲青州總管，亦從迥。迥所管相、衛、黎、毛、洺、貝、趙、冀、瀛、滄，勤所統青、膠、光、莒諸州，皆從之。眾數十萬。滎州刺史邵公宇文冑、申州刺史李惠、<span class="jiaozhusup">卷八靜帝紀大象二年「惠」作「慧」。參卷八校記第二條。</span>東楚州刺史費也利進、<span class="jiaozhusup">殿本考證云：「北史『進』下有『國』字。」</span>東潼州刺史曹孝達，<span class="jiaozhusup">諸本和通鑑卷一七四「達」都作「遠」。張森楷云：「北史本傳『遠』作『達』。據隋書源雄傳（卷三九）是『達』字，疑作『遠』誤。」按殿本當是依北史改。「達」「遠」不知孰是，今不回改。又通鑑「潼」上無「東」字。按這個潼州見隋書卷三一地理志下下邳郡夏丘縣條，另外又有見隋書卷二九地理志上金山郡的「潼州」。本條的潼州後得，故加「東」字。</span>各據州以應迥。迥又北結高寶寧以通突厥；南連陳人，許割江、淮之地。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	隋文帝於是徵兵討迥，即以韋孝寬爲元帥。惇率眾十萬入武德，軍於沁東。孝寬等諸軍隔水相持不進。隋文帝又遣高熲馳驛督戰。惇布兵二十里，麾軍小卻，欲待孝寬軍半度擊之。孝寬因其小卻，鳴鼓齊進，惇大敗。孝寬乘勝進至鄴。迥與子惇、祐等又悉其卒十三萬，陳於城南。迥別統萬人，皆綠巾錦襖，號曰黃龍兵。勤率眾五萬，自青州赴迥，以三千騎先到。迥舊習軍旅，雖老猶被甲臨陣。其麾下千兵，<span class="jiaozhusup">殿本考證云：「北史無『千』字，疑衍。」</span>皆關中人，爲之力戰。孝寬等軍失利而卻。鄴中士女，觀者如堵。高熲與李詢整陣，先犯觀者，因其擾而乘之。迥大敗，遂入鄴。迥走保北城，孝寬縱兵圍之。李詢、賀樓子幹以其屬先登。迥上樓，射殺數人，乃自殺。勤、惇等東走，<span class="jiaozhusup">「等」原作「祜」。諸本都作「等」，北本作「葬」，也是「等」的形訛。殿本校勘者知「葬」字誤，卻不去檢對他本，就據北史本傳改，而「祐」又訛作祜。今逕改作「等」。</span>并追獲之。餘眾，月餘皆斬之。
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	迥末年衰耄，惑於後妻王氏，而諸子多不睦。以開府、小御正崔達拏爲長史，餘委任亦多用齊人。達拏文士，無籌略，舉措多失綱紀，不能有所匡救。迥自起兵至敗，六十八日。
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	武德中，迥從孫庫部員外郎耆福上表，請改葬。朝議以迥忠於周室，有詔許之。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	王謙字敕萬，太保雄之子也。性恭謹，無他才能。以父功，累遷驃騎大將軍、開府。孝閔踐祚，治右小武伯。雄從晉公護東討，爲齊人所斃。朝議以謙父殞身行陣，特加殊寵，乃授謙柱國大將軍。以情禮未終，固辭不拜。高祖手詔奪情，襲爵庸公，邑萬戶。（後）〔從〕皇太子討吐谷渾，<span class="jiaozhusup">宋本、南本、汲本、局本「後」都作「從」，較長，今據改。</span>力戰有功。是時高祖東征，謙又力戰，進上柱國、益州總管。
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	時〔隋文帝秉政〕，謙令司錄賀若昂奉表詣闕。<span class="jiaozhusup">按卷六武帝紀，謙進上柱國在建德五年（五七六年），出任益州總管在六年，這從上面「是時（建德五年）高祖東征」連下來是可以的。但是令賀若昂奉表，緊接著起兵反對楊堅，乃宣帝死後，靜帝初即位時的事，卻下一「時」字和上面的事在時間上連接起來，便一起歸到建德五、六年間了。據北史卷六０王雄附子謙傳，於建德「六年授益州總管十八州諸軍事」下有「及宣帝崩，隋文帝輔政，以梁睿爲益州總管」十七字，敘事方明。冊府卷三七三作「時隋文帝秉政，謙令司錄賀若昂奉表詣闕」，也較北史簡略，但紀時卻沒有錯。周書這卷原本至少前一大半已缺，後人以高氏小史或某種類書補，他書刪節不當，也就跟著錯。但「隋文帝秉政」五字宋初編冊府元龜時所見周書還是有的，以後又缺了這五字，更不可通。今姑據冊府補五字。北史和周書本有異同，原本周書王謙傳缺的未必僅此十七字，不便據補。</span>昂還，具陳京師事勢。謙以世受國恩，將圖匡復，遂舉兵，署官司。所管益、潼、新、始、龍、邛、青、瀘、戎、寧、汶、陵、遂、合、楚、資、眉、普十八州及嘉、渝、臨、渠、蓬、隆、通、興、武、庸十州之人多從之。總管長史乙弗虔、益州刺史達奚惎勸謙據險觀變。隆州刺史〔高〕阿（史）那瑰<span class="jiaozhusup">張森楷云：「北史本傳作『高阿那肱』。『肱』『瑰』雙聲近同，誤衍『史』字，挩去『高』字。」按張說是，宋本冊府卷三七三作「高阿那瑰」（明本瑰作肱，）今據刪補。十四行「〔高〕阿（史）那瑰亦誅」條同。</span>爲謙畫三策曰：「公親率精銳，直指散關，蜀人知公有勤王之節，必當各思效命，此上策也；出兵梁、漢，以顧天下，此中策也；坐守劍南，發兵自衛，此下策也。」謙參用其中下之策。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	梁睿未至大劍，謙遣兵鎮始州。隋文即以睿爲行軍元帥，便發利、鳳、文、秦、成諸州兵討之。達奚惎、乙弗虔等眾十萬攻利州。聞睿至，眾潰。睿乘其弊，縱兵深入。惎、虔密使詣睿，請爲內應以贖罪。謙不知之，並令守成都。謙先無籌略，承藉父勳，遂居重任。初謀舉兵，咸以地有江山之險，進可以立功，退可以自守。且任用多非其才。及聞睿兵奄至，惶懼，乃自率眾迎戰。又以惎、虔之子爲左右軍。行數十里，軍皆叛。謙以二十騎奔新都，<span class="jiaozhusup">隋書卷三七梁睿傳「二」作「三」。北史卷五九梁禦附子睿傳同。</span>縣令王寶斬之，傳首京師。惎、虔以成都降，隋文以其首謀，斬之。〔高〕阿（史）那瑰亦誅。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	司馬消難字道融，河內溫人。父子如，爲齊神武佐命，位至尚書令。消難幼聰惠，微涉經史，好自矯飾，以求名譽。起家著作郎。子如既當朝貴，<span class="jiaozhusup">北史卷五四司馬子如附子消難傳「貴」下有「盛」字，較長。</span>消難亦愛賓客。邢子才、王元景、魏收、陸卬、崔贍等皆遊其門。尋拜駙馬都尉、光祿卿，出爲北豫州刺史。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	齊文宣末年，昏虐滋甚。消難既懼禍及，常有自全之謀，曲意撫納，頗爲百姓所附。屬文宣在并，驛召其弟上黨王渙，渙懼於屠害，遂斬使者東奔。數日間搜捕鄴中，鄴中大擾。後竟獲於濟州。渙之初走，朝士私相謂曰：「今上黨亡叛，似赴成皋。若與司馬北豫州連謀，必爲國患。」此言遂達於文宣，文宣頗疑之。消難懼，密令所親裴藻間行入關，請舉州來附。晉公護遣達奚武、楊忠迎之，消難遂與武俱入朝。授大將軍、滎陽公。從高祖東伐，遷大後丞。納女爲靜帝后。尋出爲（交）〔䢵〕州總管。<span class="jiaozhusup">北史本傳「交」作「䢵」。錢氏考異卷三二云：「『交州』當爲『䢵州』之訛，即『鄖』字也。」按司馬消難爲䢵州總管，卷八靜帝紀大象二年七月有明文。錢說是，下文稱所管九州，即以「䢵」爲首。局本作「䢵」，當據北史改。今從之。</span>
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	隋文帝輔政，消難既聞蜀公迥不受代，遂欲與迥合勢，亦舉兵應之。以開府田廣等爲腹心，殺總管長史侯莫陳杲、䢵州刺史蔡澤等四十餘人。所管䢵、隨、溫、應（士）〔土〕、順、沔、環、岳九州，<span class="jiaozhusup">陳書卷五宣帝紀太建十二年八月條，「士」作「土」，「環」作「儇」。錢氏考異卷三二云：「『士』當作『土』，『環』當作『澴』。」按土州見隋書卷三一地理志下漢東郡土山縣條，澴州見安陸郡吉陽縣條。錢氏當據隋志。但宋書卷三六州郡志二義陽郡有「環水長」（南齊書卷十五州郡志同，）「環水」即「澴水」。本條的「環」字未必錯。今只改「士」作「土」。又「沔」原作「沔」，今從南本、汲本、局本逕改。</span>魯山、甑山、沌陽、應城、平靖、武陽、上明、（須）〔溳〕水八鎮，<span class="jiaozhusup">陳書卷五宣帝紀太建十二年八月，此條「須水」作「涓水」。冊府卷二一五「須水」作「溳水」，宋本冊府卷三七三作「湏水」，明本作「湞水」。按須水在滎陽東南，涓水有二，一在山東，一在湖南，都離䢵、隨諸州很遠。隋書卷三一漢東郡安貴縣條云「西魏改定陽曰安貴，改北郢州爲款州，又尋廢爲溳水郡」，這個郡至開皇初始廢。當時郡鎮並置的很多，八鎮中應城、平靖、上明都也是郡（並見隋志漢東、安陸郡下。）冊府卷二一五作「溳水」是，今據改。</span>並從之。使其子泳質於陳以求援。<span class="jiaozhusup">諸本「泳」都作「冰」。北史本傳作「永」，冊府卷三七三作「氷」。未知孰是。</span>隋文帝命襄州總管王誼爲元帥，發荊襄兵以討之。八月，消難聞誼軍將至，夜率其麾下，歸於陳。陳宣帝以爲都督安（趙）〔隨〕九州八鎮、<span class="jiaozhusup">錢氏考異卷三二云：「『趙』當作『隨』。」按錢說是。陳書卷五宣帝紀太建十二年八月條正作「隨」，今據改。</span>車騎將軍、司空、隨公。<span class="jiaozhusup">「隋」原作「隋」，這是陳朝封司馬消難的邑號，更不應有此誤，陳書卷五宣帝紀太建十二年正作「隨」，今逕改。</span>
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	初，楊忠之迎消難，結爲兄弟，情好甚篤。隋文每以叔禮事之。及陳平，消難至京，特免死，配爲樂戶。經二旬放免。猶被舊恩，特蒙引見。尋卒于家。性貪淫，輕於去就。故世之言反覆者，皆引消難云。其妻高氏，齊神武之女。在鄴，敬重之。後入關，便相棄薄。消難之赴（卬）〔䢵〕州，<span class="jiaozhusup">局本及北史卷五四司馬子如附子消難傳「卬」作「䢵」。局本當據北史改。按消難是䢵州總管，今據改。</span>留高及三子在京。高言於隨文曰：「滎陽公性多變詐，今以新寵自隨，必不顧妻子，願防慮之。」消難入陳，而高母子因此獲免。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	史臣曰：尉遲迥地則舅甥，職惟台袞，沐恩累葉，荷睠一時，居形勝之地，受藩維之託，顛而不扶，憂責斯在。及主威云謝，鼎業將遷，九服移心，三靈改卜，遂能志存赴蹈，投袂稱兵。忠君之勤未宣，違天之禍便及。校其心，翟義、葛誕之儔歟。
</p>
<br/>
</div></body></html>