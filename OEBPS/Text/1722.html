<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">周書-卷十九·列傳第十一</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
	列傳第十一
</h1><hr/></div>
<div class="section" id="title-1"><h2>
<strong>達奚武<span class="jiazhu">【子震】</span>　侯莫陳順　豆盧寧　宇文貴　楊忠　王雄</strong>
</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>
	達奚武字成興，代人也。祖眷，魏懷荒鎮將。父長，汧城鎮將。
</p>
<p class="em2" id="p1"><a class="gg-link" href="#p1" onclick="return changeColor(this);"></a>
	武少倜儻，好馳射，爲賀拔岳所知。岳征關右，引爲別將，武遂委心事之。以戰功拜羽林監、子都督。及岳爲侯莫陳悅所害，武與趙貴收岳屍歸平涼，同翊戴太祖。從平悅，除中散大夫、都督，封須昌縣伯，邑三百戶。魏孝武入關，授直寢，轉大丞相府中兵參軍。大統初，出爲東秦州刺史，加散騎常侍，進爵爲公。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
	齊神武與竇泰、高敖曹三道來侵，太祖欲并兵擊竇泰，諸將多異議，唯武及蘇綽與太祖意同，遂擒之。齊神武乃退。太祖進圖弘農，遣武從兩騎覘候動靜，武與其候騎遇，即便交戰，斬六級，獲三人而反。齊神武趣沙苑，太祖復遣武覘之。武從三騎，皆衣敵人衣服。至日暮，去營百步，下馬潛聽，得其軍號。因上馬歷營，若警夜者，有不如法者，往往撻之。具知敵之情狀，以告太祖。太祖深嘉焉。遂從破之。除大都督，進爵高陽郡公，拜車騎大將軍、儀同三司。
</p>
<p class="em2" id="p3"><a class="gg-link" href="#p3" onclick="return changeColor(this);"></a>
	四年，太祖援洛陽，武率騎一千爲前鋒。至穀城，<span class="jiaozhusup">宋本、南本、汲本、局本「成」都作「城」。張元濟以爲「成」字非，云：「見李弼傳（卷一五）。」按當時地名「城」字常寫作「成」，非必訛字。但這裏他本都作「城」，自以作「城」爲是，今逕改。</span>與李弼破莫多婁貸文。進至河橋，武又力戰，斬其司徒高敖曹。遷侍中、驃騎大將軍、開府儀同三司。出爲北雍州刺史。<span class="jiaozhusup">北史卷六五達奚武傳無「北」字。</span>復戰邙山，時大軍不利，齊神武乘勝進至陝。武率兵禦之，乃退。久之，進位大將軍。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
	十七年，詔武率兵三萬，經略漢川。梁將楊賢以武興降，梁深以白馬降，武分兵守其城。梁梁州刺史、宜豐侯蕭循固守南鄭，武圍之數旬，循乃請服，武爲解圍。會梁武陵王蕭紀遣其將楊乾運等將兵萬餘人救循，循於是更據城不出。恐援軍之至，表裏受敵，乃簡精騎三千，逆擊乾運於白馬，大破之。乾運退走。武乃陳蜀軍俘級於城下。循知援軍被破，乃降，率所部男女三萬口入朝，自劍以北悉平。明年，武振旅還京師。朝議初欲以武爲柱國，武謂人曰：「我作柱國，不應在元子孝前。」固辭不受。以大將軍出鎮玉壁。武乃量地形勝，立樂昌、胡營、新城三防。齊將高苟子以千騎攻新城，武邀擊之，悉虜其眾。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	孝閔帝踐阼，拜柱國、大司寇。齊北豫州刺史司馬消難舉州來附，詔武與楊忠迎消難以歸。武成初，轉大宗伯，進封鄭國公，邑萬戶。齊將斛律敦侵汾、絳，武以萬騎禦之，敦退。武築柏壁城，留開府權嚴、薛羽生守之。<span class="jiaozhusup">北齊書卷一七斛律金傳「字阿六敦」，北史卷五四斛律金傳云「本名敦」，「敦」是省稱，也即其漢名。但其事不見金傳，唯附子光傳稱齊天保十年（即周武成元年，公元五五九年）二月「率騎一萬，討周開府曹迴公，斬之，柏谷城主儀同薛禹生棄城奔遁」，時間正相合。這裏以爲斛律金事，恐是記載有誤。「薛羽生」作「薛禹生」，北齊記載得之耳聞，疑作「羽」是。「柏壁城」北齊書作「柏谷城」。按元和郡縣志卷一四絳州正平縣條云：「柏壁在縣西南二十里。」北齊書卷一六段榮附子韶傳載韶語云：「汾北、河東勢爲國家之有，若不去柏谷，事同痼疾。」則柏壁、柏谷城同是汾絳間的要塞，當是一城。武成元年（五五九年）守將薛羽生雖然「棄城奔遁」，但齊也未能久據此險，所以在齊武平二年（即周天和六年，公元五七二年），段韶重又攻取此城。</span>
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	保定三年，遷太保。其年，大軍東伐。隨公楊忠引突厥自北道，武以三萬騎自東道，期會晉陽。武至平陽，後期不進，而忠已還，武尚未知。齊將斛律明月遺武書曰：「鴻鶴已翔於寥廓，羅者猶視於沮澤也。」武覽書，乃班師。出爲同州刺史。明年，從晉公護東伐。時尉遲迥圍洛陽，爲敵所敗。武與齊王憲於邙山禦之。至夜，收軍。憲欲待明更戰，武欲還，固爭未決。武曰：「洛陽軍散，人情駭動。若不因夜速還，明日欲歸不得。武在軍旅久矣，備見形勢。大王少年未經事，豈可將數營士眾，一旦棄之乎。」憲從之，遂全軍而返。天和三年，轉太傅。
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	武賤時，奢侈好華飾。及居重位，不持威儀，行常單馬，左右止一兩人而已。外門不施戟，恆晝掩一扉。或謂武曰：「公位冠群后，功名蓋世，出入儀衛，須稱具瞻，何輕率若是？」武曰：「子之言，非吾心也。吾在布衣，豈望富貴，不可頓忘疇昔。且天下未平，國恩未報，安可過事威容乎。」言者慚而退。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	武之在同州也，時屬天旱，高祖敕武祀華岳，岳廟舊在山下，常所禱祈。武謂僚屬曰：「吾備位三公，不能燮理陰陽，遂使盛農之月，久絕甘雨，天子勞心，百姓惶懼。忝寄既重，憂責實深。不可同於眾人，在常祀之所，必須登峰展誠，尋其靈奧。」岳既高峻，千仞壁立，巖路嶮絕，人跡罕通。武年踰六十，唯將數人，攀藤援枝，然後得上。於是稽首祈請，陳百姓懇誠。晚不得還，即於岳上藉草而宿。夢見一白衣人來，執武手曰：「快辛苦，甚相嘉尚。」武遂驚覺，益用祗肅。至旦，雲霧四起，俄而澍雨，遠近霑洽。高祖聞之，璽書勞武曰：「公年尊德重，弼諧朕躬。比以陰陽愆序，時雨不降，命公求祈，止言廟所。不謂公不憚危險，遂乃遠陟高峰。但神道聰明，無幽不燭，感公至誠，甘澤斯應。聞之嘉賞，無忘于懷。今賜公雜綵百疋，公其善思嘉猷，匡朕不逮。念坐而論道之義，勿復更煩筋力也。」
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	武性貪恡，其爲大司寇也，在庫有萬釘金帶，當時寶之，武因入庫，乃取以歸。主者白晉公護，以武勳，不彰其過，因而賜之。時論深鄙焉。五年十月，薨，年六十七。贈太傅、十五州諸軍事、同州刺史。諡曰桓。子震嗣。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	震字猛略。少驍勇，便騎射，走及奔馬，膂力過人。大統初，起家員外散騎常侍。太祖嘗於渭北校獵，時有兔過太祖前，震與諸將競射之，馬倒而墜，震足不傾躓，因步走射之，一發中兔。顧馬纔起，遂回身騰上。太祖喜曰：「非此父不生此子！」賜武雜綵一百段<span class="jiaozhusup">冊府卷八四五「武」作「震」。</span>。十六年，封昌邑縣公，一千戶。<span class="jiaozhusup">北史卷六五達奚武附子震傳「昌邑」作「魏昌」。按魏書地形志無昌邑縣。疑本作「封魏昌縣公，邑一千戶」。脫「魏」字，又「邑」字誤移在「昌」字下。然太平寰宇記一四濟州金鄉縣有昌邑故城云「漢爲縣，高齊天保七年省廢」，又似魏有此縣，今不改。</span>累遷撫軍將軍、銀青光祿大夫、通直散騎常侍、車騎大將軍、儀同三司、散騎常侍。世宗初，拜儀同、〔司〕右中大夫，<span class="jiaozhusup">張森楷云：「此官罕見，疑有挩衍誤字。」按北史本傳作「司右中大夫」，此官見通典卷三九後周官品正五命。這裏脫「司」字。今據補。</span>加驃騎大將軍、開府儀同三司，改封普寧縣公。武（平）〔成〕初，<span class="jiaozhusup">張森楷云：「『平』當作『成』，武平是齊後主年號，周但有武成。」按張說是，今據改。</span>進爵廣平郡公，除華州刺史。震雖生自膏腴，少習武藝，然導民訓俗，頗有治方。秩滿還朝，爲百姓所戀。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	保定四年，大軍東討，諸將皆奔退，震與敵交戰，軍遂獨全。天和元年，進位大將軍，率眾征稽胡，破之。六年，拜柱國。建德初，襲爵鄭國公，<span class="jiaozhusup">按卷五武帝紀上天和六年（五七一年）見「鄭國公達奚震」。「建德初」當作「天和末」。</span>出爲金州總管、十一州九防諸軍事、金州刺史。四年，從高祖東伐，爲前三軍總管。五年，又從東伐，率步騎一萬守統軍川，攻克義寧、烏蘇二鎮，破并州。進位上柱國。仍從平鄴，賜妾二人、女樂一部及珍玩等，拜大宗伯。震父嘗爲此職，時論榮之。宣政中，出爲原州總管、三州二鎮諸軍事、原州刺史。尋罷歸。隋開皇初，薨於家。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	震弟惎，車騎將軍、渭南縣子。大象末，爲益州刺史，與王謙據蜀起兵。尋敗，被誅。
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	侯莫陳順，太保、梁國公崇之兄也。少豪俠，有志度。初事爾朱榮爲統軍，後從賀拔勝鎮井陘。武泰初，討葛榮，平邢杲，征韓婁，皆有功。拜輕車將軍、羽林監。又從破元顥，進寧朔將軍、越騎校尉。普泰元年，除持節、征西將軍，封木門縣子，邑三百戶。尋加散騎常侍、千牛備身、衛將軍、閤內大都督。從魏孝武入關。順與太祖同里閈，素相友善，且其弟崇先在關中，太祖見之甚歡。乃進爵彭城郡公，邑一千戶。
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	大統元年，拜衛尉卿，授儀同三司。及梁仚定圍逼河州，以順爲大都督，與趙貴討破之，即行河州事。後從太祖破沙苑，以功增邑千戶。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	四年，魏文帝東討，與太尉王盟、僕射周惠達等留鎮長安。時趙青雀反，盟及惠達奉魏太子出次渭北。順於渭橋與賊戰，頻破之，賊不敢出。魏文帝還，親執順手曰：「渭橋之戰，卿有殊力。」便解所服金鏤玉梁帶賜之。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	南岐州氐苻安壽自號太白王，攻破武都，州郡騷動。復以順爲大都督，往討之。而賊屯兵要險，軍不得進。順乃設反間，離其腹心；立信賞，誘其徒屬。安壽知勢窮迫，遂率部落一千家，赴軍款附。時順弟崇又封彭城郡公，封順河間郡公。明年，加驃騎大將軍、開府儀同三司、行西夏州事、安平郡公。<span class="jiaozhusup">按上文敘渭橋之戰和南岐州氐苻安壽事都在大統四年（五三八年），則明年是五年。北史卷六０侯莫陳崇附兄順傳作「六年」，不知孰是。又北史「安平」作「平原」。卷三閔帝紀元年四月見「少師平原公侯莫陳順」，卷一六傳末載十二大將軍也稱侯莫陳順爲平原郡公。疑作「平原」是。</span>十六年，拜大將軍，出爲荊州總管、山南道五十二州諸軍事、荊州刺史。孝閔帝踐阼，拜少師，進位柱國。其年薨。
</p>
<p class="em2" id="p17"><a class="gg-link" href="#p17" onclick="return changeColor(this);"></a>
	豆盧寧字永安，昌黎徒何人。其先本姓慕容氏，前燕之支庶也。高祖勝，以燕。皇始初，歸魏，<span class="jiaozhusup">張森楷云：「『燕』下當有某官，挩去。以『皇始』是魏年，燕無之，不得云『以燕皇始初』也。」按「燕」也可能是衍文。</span>授長樂郡守，賜姓豆盧氏，或云避難改焉。父長，<span class="jiaozhusup">北史卷六八豆盧寧傳「長」作「萇」。文苑英華卷九二五庾信豆盧永恩神道碑作「長」。</span>柔玄鎮將，有威重，見稱於時。武成初，以寧著勳，追贈柱國大將軍、少保、<span class="jiaozhusup">文苑英華卷九一九庾信慕容寧（即豆盧寧）神道碑「少保」作「少師」。</span>涪陵郡公。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	寧少驍果，有志氣，身長八尺，美容儀，善騎射。永安中，以別將隨爾朱天光入關，加授都督。又以破万俟醜奴功，賜爵靈壽縣男。嘗與梁仚定遇於平涼川，相與肄射。乃於百步懸莎草以射之，七發五中。定服其能，贈遺甚厚。天光敗後，侯莫陳悅反，太祖討悅，寧與李弼率眾歸太祖。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
	魏孝武西遷，以奉迎勳，封河陽縣伯，邑五百戶。大統元年，除前將軍，進爵爲侯，增邑三百戶。遷顯州刺史、顯州大中正。尋拜撫軍將軍、銀青光祿大夫，進爵爲公，增邑五百戶。授鎮東將軍、金紫光祿大夫。從太祖擒竇泰，復弘農，破沙苑，除武衛大將軍，<span class="jiaozhusup">北史本傳無「武」字。</span>兼大都督。尋進車騎大將軍、儀同三司，增邑八百戶。拜北華州刺史，在州未幾，以廉平著稱。加散騎常侍。七年，從于謹破稽胡帥劉平伏於上郡。及梁仚定反，以寧爲軍司，監隴右諸軍事。賊平，進位侍中、使持節、驃騎大將軍、開府儀同三司。九年，從太祖迎高仲密，與東魏戰於邙山，遷左衛將軍，<span class="jiaozhusup">英華慕容寧神道碑「左」作「右」。</span>進爵范陽郡公，增邑四百戶。十六年，拜大將軍。羌帥傍乞鐵（忽）〔匆〕及鄭五醜等反叛，<span class="jiaozhusup">卷三三趙剛傳宋本作「鐵忩」，卷四九異域宕昌羌傳宋本作「鐵蔥」，殿本都作「鐵忽」。北史本傳作「鐵公」，卷六０宇文貴傳作「鐵匆」。冊府卷二九一作「鐵忩」，通鑑卷一六三作「鐵悤」。按北史本傳「公」字是「忩」之訛。「忩」「匆」「悤」音同。「忽」是「匆」之訛，今據改。以後逕改，不別出校記。</span>寧率眾討平之。魏恭帝二年，改封武陽郡公，遷尚書右僕射。梁將王琳遣其將侯方兒、<span class="jiaozhusup">英華慕容寧碑「兒」作「仁」。按「仁」和「兒」北人讀音同。正如爾朱兆字「萬仁」，本書文帝紀作「爾朱吐萬兒」。參卷一校記第一九條。</span>潘純陀寇江陵，寧與蔡祐、鄭永等討之，方兒等遁走。三年，武興氐及固（查）〔道〕氐魏大王等，<span class="jiaozhusup">張森楷云：「異域傳（卷四九）作『固道氐魏天王』，是也。此疑誤刻。」按固道是南岐州所屬廢郡名（見魏書卷一０六地形志下、隋書卷二九地理志上河池郡梁泉縣條），張說是，今據改。「大」「天」不知孰是。</span>相應反叛，寧復討平之。孝閔帝踐阼，授柱國大將軍。武成初，出爲同州刺史。復督諸軍討稽胡郝阿保、劉桑德等，破之。軍還，遷大司寇，進封楚國公，邑萬戶，別食鹽亭縣一千戶，收其租賦。保定四年，授岐州刺史。屬大兵東討，寧輿疾從軍。五年，薨於同州，時年六十六。<span class="jiaozhusup">英華慕容公碑作「春秋六十有二」。</span>贈太保、同鄜等十州諸軍事、同州刺史。諡曰昭。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
	初寧未有子，養弟永恩子勣。及生子讚，親屬皆請讚爲嗣。寧曰：「兄弟之子，猶子也，吾何擇焉。」遂以勣爲世子。世以此稱之。及寧薨，勣襲爵，少歷顯位，大象末，上柱國、利州總管。讚以寧勳，建德初，賜爵華陽縣侯。<span class="jiaozhusup">北史卷六八豆盧寧傳附子讚「華陽」作「華陰」。</span>累遷開府儀同大將軍、進爵武陽郡公。
</p>
<p class="em2" id="p21"><a class="gg-link" href="#p21" onclick="return changeColor(this);"></a>
	永恩少有識度，爲時輩所稱。初隨寧事侯莫陳悅，後與寧俱歸太祖，授殄寇將軍。以迎魏孝武功，封新興縣伯，邑五百戶。屢逢征討，皆有功，拜龍驤將軍、中散大夫。大統八年，除直寢、右親信都督，尋轉都督，加通直散騎常侍。十六年，拜使持節、車騎大將軍、儀同三司。魏廢帝元年，進位驃騎大將軍、開府儀同三司。二年，出爲成州刺史。<span class="jiaozhusup">文苑英華卷九二五庾信豆盧永恩碑事在「三年」。</span>魏恭帝元年，進爵龍（來）〔支〕縣侯。<span class="jiaozhusup">英華豆盧永恩碑「龍來」作「龍支」。按隋書卷二九地理志上枹罕郡屬縣有龍支，云：「後魏曰北金城，西魏改焉。」「龍來」，無此縣名，今據改。</span>三年，大將軍、安政公史寧隨突厥可汗入吐谷渾，令永恩率騎五千鎮河、鄯二州，以爲邊防。孝閔帝踐祚，授鄯州刺史，改封沃野縣公，增邑一千戶。尋轉隴右總管府長史。武成元年，遷都督利沙文三州諸軍事、利州刺史。時文州蠻叛，永恩率兵擊破之。保定元年，入爲司會中大夫。二年，復出爲隴右總管府長史。<span class="jiaozhusup">英華豆盧永恩碑事在「三年」。</span>寧以佐命元勳封楚國公，請以先封武陽郡三千戶益沃野之封，詔許焉。又增邑并前四千五百戶。<span class="jiaozhusup">英華豆盧永恩碑作「四千七百戶」。</span>尋卒官，年四十八。<span class="jiaozhusup">英華豆盧永恩碑作「春秋五十八」。按豆盧寧卒於保定五年（五六五年），年六十六或六十二。豆盧恩卒於保定二（五六二年）或三年，年四十八，則弟兄年齡相距十餘歲。傳稱恩隨寧同事侯莫陳悅，似年歲相差不多，疑碑作「五十八」是。</span>贈少保、幽冀等五州諸軍事、幽州刺史。諡曰敬。子通嗣。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
	宇文貴字永貴，其先昌黎大棘人也。徙居夏州。父莫豆干。保定中，以貴著勳，追贈柱國大將軍、少傅、夏州刺史、安平郡公。貴母初孕貴，夢有老人抱一兒授之曰：「賜爾是子，俾壽且貴。」及生，形類所夢，故以永貴字之。
</p>
<p class="em2" id="p23"><a class="gg-link" href="#p23" onclick="return changeColor(this);"></a>
	貴少從師受學，嘗輟書歎曰：「男兒當提劍汗馬以取公侯，<span class="jiaozhusup">「汗」原作「汙」。諸本和北史卷六０宇文貴傳都作「汗」，是。今逕改。</span>何能如先生爲博士也！」正光末，破六汗拔陵圍夏州，刺史源子雍嬰城固守，以貴爲統軍救之。<span class="jiaozhusup">北史卷六０宇文貴傳、冊府卷三九五無「救之」二字。按「救之」二字文義不順，似乎另外有人委他爲統軍去救源子雍。卻又並無主名。冊府此條雖有訛字，也有刪節，但下文「前後數十戰」等語是北史本傳所沒有的，知採自周書，卻同北史無「救之」二字。疑原文本無此二字。</span>前後數十戰，軍中咸服其勇。後送子雍還，賊帥叱干麒麟、薛崇禮等處處屯聚，出兵邀截，貴每奮擊，輒破之。除武騎常侍。又從子雍討葛榮，軍敗奔鄴，爲榮所圍。賊屢來攻，貴每縋而出戰，賊莫敢當其鋒。然兇徒寔繁，圍久不解。貴乃於地道潛出，北見爾朱榮，陳賊兵勢，榮深納之。因從榮擒葛榮於滏口，加別將。又從元天穆平邢杲，轉都督。元顥入洛，貴率鄉兵從爾朱榮焚河橋，力戰有功。加征虜將軍，封革融縣侯，邑一千戶。除郢州刺史，入爲武衛將軍、（關）〔閤〕內大都督。<span class="jiaozhusup">按「關」爲「閤」之訛，見卷一五校記第二八條。</span>
</p>
<p class="em2" id="p24"><a class="gg-link" href="#p24" onclick="return changeColor(this);"></a>
	從魏孝武西遷，進爵化政郡公。大統初，遷右衛將軍。貴善騎射，有將率才。太祖又以宗室，甚親委之。三年，進車騎大將軍、儀同三司。與獨孤信入洛陽。
</p>
<p class="em2" id="p25"><a class="gg-link" href="#p25" onclick="return changeColor(this);"></a>
	東魏潁州（刺）〔長〕史賀若統據潁川來降，<span class="jiaozhusup">汲本、局本作「潁川刺史」，冊府卷四一九作「穎川長史」。按當作「長史」，見卷二校記第一一條。今據改。</span>東魏遣其將堯雄、趙育、是云寶率眾二萬攻潁。<span class="jiaozhusup">北史本傳、冊府卷四一九「潁」下有「川」字。疑此脫去。</span>貴自洛陽率步騎二千救之，軍次陽翟。雄等已度馬橋，去潁川三十里，<span class="jiaozhusup">北史本傳「三」作「四」。</span>東魏行臺任祥又率眾四萬餘，與雄合。諸將咸以彼眾我寡，不可爭鋒。貴曰：「兵機倚伏，固不可以常理論。古人能以寡制眾者，皆由預睹成敗，決必然之策耳。吾雖闇於成事，然謂進與賀若合勢，爲計之上者。請爲諸軍說之。堯雄等必以爲潁川孤危，勢非其敵，又謂吾寡弱獨進，若悉力以攻潁，必指掌可破。既陷潁川，便與任祥軍合，同惡相濟，爲害更甚。吾今屯兵陽翟，便是入其數內。若賀若一陷，吾輩坐此何爲。進據潁川，有城可守。雄見吾入城，出其不意，進則狐疑，退則不可。然後與諸軍盡力擊之，何往不克。願勿疑也。」遂入潁川。雄等稍前，貴率千人背城爲陳，與雄合戰，貴馬中流矢，乃短兵步鬥。士眾用命。雄大敗輕走，趙育於陳降，獲其輜重，俘萬餘人，盡放令還。任祥聞雄敗，遂不敢進。尋而儀同怡峰率騎五百赴貴，貴乘勝逼祥。祥退保宛陵，追及之。會日暝，結陳相持。明旦合戰，俘斬甚多。祥軍既敗，是云寶亦降。
</p>
<p class="em2" id="p26"><a class="gg-link" href="#p26" onclick="return changeColor(this);"></a>
	師還。魏文帝在天遊園，以金卮置侯上，命公卿射中者，即以賜之。貴一發而中。帝笑曰：「由基之妙，正當爾耳。」進侍中、驃騎大將軍、開府儀同三司。歷夏岐二州刺史。十六年，遷中外府左長史，進位大將軍。
</p>
<p class="em2" id="p27"><a class="gg-link" href="#p27" onclick="return changeColor(this);"></a>
	宕昌王梁彌定爲宗人獠甘所逐，來奔。又有羌酋傍乞鐵匆因梁仚定反後，據有渠株川，<span class="jiaozhusup">卷四九宕昌羌傳「株」作「林」。</span>擁種類數千家，與渭州民鄭五醜扇惑諸羌同反，憑險置柵者十餘所。太祖令貴與豆盧寧、史寧討之。貴等擒斬鐵匆及五醜。史寧又別擊獠甘，破之，乃納彌定。并於渠株川置岷州。朝廷美其功，遂於粟阪立碑，以紀其績。
</p>
<p class="em2" id="p28"><a class="gg-link" href="#p28" onclick="return changeColor(this);"></a>
	魏廢帝初，出爲岐州刺史。二年，授大都督、興西蓋等六州諸軍事、<span class="jiaozhusup">按「西蓋州」不見紀載。卷二文帝紀下魏廢帝三年正月曾改「西益爲利州」，州和興州相鄰，「西蓋」當是「西益」之訛。宇文貴都督此州在魏廢帝二年，明年就改爲利州了。</span>興州刺史。先是興州氐反，自貴至州，人情稍定。貴表請於梁州置屯田，數州豐足。三年，詔貴代尉遲迥鎮蜀。時隆州人開府李光賜反於鹽亭，<span class="jiaozhusup">北史本傳「賜」作「易」，冊府卷四二三作「昜」，此條冊府採自北史，「昜」乃「易」之訛，仍是周書和北史之異。</span>與其黨帛玉成、寇食堂、譙淹、蒲皓、馬術等攻圍隆州。州人李祏亦聚眾反，開府張遁舉兵應之。<span class="jiaozhusup">北史本傳「祏」作「拓」，「遁」作「道」，冊府卷四二三宇文貴爲大將軍條採自北史，而「拓」又作「柘」（「遁」作「道」同）。「拓」「祏」、「遁」「道」未知孰是。參卷三六校記第三四條。</span>貴乃命開府叱奴興救隆州，又令開府成亞擊祏及遁。勢蹙遂降，執送京師。除都督益潼等八州諸軍事、益州刺史，就加小司徒。先是蜀人多劫盜，貴乃召任俠傑健者，署爲遊軍二十四部，令其督捕，由是頗息。
</p>
<p class="em2" id="p29"><a class="gg-link" href="#p29" onclick="return changeColor(this);"></a>
	孝閔帝踐阼，進位柱國，拜御正中大夫。<span class="jiaozhusup">八瓊室金石補正卷二三強獨樂文帝廟碑云：「今從柱國大將軍、大都督、甘州諸軍事、化政郡開國公宇文貴，邊戍岷蜀，因防武康。」按本傳前云「都督益、潼等八州諸軍事、益州刺史」。碑立於閔帝即位之初，必是已改督或加督甘州，所以傳於這條後說「武成初與賀蘭祥討吐谷渾」，宇文貴正是以都督甘州諸軍事的身份從事這次戰役。傳失載都督甘州諸軍事。</span>武成初，與賀蘭祥討吐谷渾。軍還，進封許國公，邑萬戶。舊爵迴封一子。遷大司空，<span class="jiaozhusup">張森楷云：「此遷不見於紀。保定四年（卷五武帝紀上）但云許國公宇文貴爲大司徒，不云自大司空遷。」按傳繫此遷於武成初貴與賀蘭祥攻吐谷渾之後。考武成元年（五五九年）三月「討吐谷渾」，五月宇文邕（即武帝）爲大司空，次年四月，邕即位。保定元年（五六一年）三月尉遲綱爲大司空。武成二年（五六０年）四月到保定元年三月，近一年間大司空缺位，如傳文不誤，則宇文貴任大司空只有在此時。</span>治小冢宰，歷大司徒，遷太保。
</p>
<p class="em2" id="p30"><a class="gg-link" href="#p30" onclick="return changeColor(this);"></a>
	貴好音樂，耽弈碁，留連不倦。然好施愛士，時人頗以此稱之。保定之末，使突厥迎皇后。天和二年，還至張掖，薨。贈太傅，諡曰穆。
</p>
<p class="em2" id="p31"><a class="gg-link" href="#p31" onclick="return changeColor(this);"></a>
	子善嗣。歷位開府儀同三司、大將軍、柱國、洛州刺史。以罪免，尋復本官，除大宗伯。大象末，進位上柱國。善弟忻，少以父軍功賜爵化政郡公。<span class="jiaozhusup">按隋書卷四０、北史卷六０宇文忻傳說忻自以守玉壁功進爵化政郡公，不是因父功賜爵，與此不同。</span>驍勇絕倫，有將帥才略。大象末，位至上柱國，進封英國公。忻弟愷，少好學，頗解屬文，雜藝多通，尤精巧思。亦以父軍功賜爵雙泉縣伯。尋襲祖爵安平郡公。起家右侍上士，稍遷御正中大夫。保定中，位至上開府。<span class="jiaozhusup">按卷六武帝紀下建德四年（五七五年）十月始置上開府、上儀同官，宇文愷不可能於保定中已經位至上開府。隋書卷六八宇文愷傳云：「高祖（隋文帝楊堅）爲丞相，加上開府。」楊堅爲丞相，在大象二年五月宣帝死後，「保定中」當作「大象中」。</span>
</p>
<p class="em2" id="p32"><a class="gg-link" href="#p32" onclick="return changeColor(this);"></a>
	是云寶、趙育既至，初並拜車騎大將軍、儀同三司。寶後累遷至大將軍、都督涼甘瓜州諸軍、涼州刺史，賜爵洞城郡公。世宗時，吐谷渾侵逼涼州，寶與戰不利，遂歿於陣。
</p>
<p class="em2" id="p33"><a class="gg-link" href="#p33" onclick="return changeColor(this);"></a>
	楊忠，弘農華陰人也。小名奴奴。高祖元壽，魏初，爲武川鎮司馬，因家於神武樹頹焉。<span class="jiaozhusup">魏書卷一０六上地形志上朔州神武郡屬縣作「殊頹」。</span>祖烈，龍驤將軍、太原郡守。<span class="jiaozhusup">按隋書卷一高祖紀爲太原郡守者是烈父惠嘏，烈乃平原太守。北史卷一一隋本紀上同。</span>父禎，以軍功除建遠將軍。<span class="jiaozhusup">隋書高祖紀「建」作「寧」。北史隋本紀上同。</span>屬魏末喪亂，避地中山，結義徒以討鮮于脩禮，遂死之。保定中，以忠勳，追贈柱國大將軍，少保、興城郡公。
</p>
<p class="em2" id="p34"><a class="gg-link" href="#p34" onclick="return changeColor(this);"></a>
	忠美髭髯，身長七尺八寸，狀貌瑰偉，武藝絕倫，識量沉深，有將帥之略。年十八，客遊泰山。會梁兵攻郡，陷之，遂被執至江左。在梁五年，從北海王顥入洛，除直閤將軍。顥敗，爾朱度律召爲帳下統軍。及爾朱兆以輕騎自并州入洛陽，忠時預焉。賜爵昌縣伯，拜都督，又別封小黃縣伯。從獨孤信破梁下溠戍，平南陽，並有功。
</p>
<p class="em2" id="p35"><a class="gg-link" href="#p35" onclick="return changeColor(this);"></a>
	及齊神武舉兵內侮，忠時隨信在洛，遂從魏孝武西遷，進爵爲侯。仍從平潼關，破回洛城。除安西將軍、銀青光祿大夫。東魏荊州刺史辛纂據穰城，忠從獨孤信討之，纂戰敗退走。信令忠與都督康洛兒、元長生爲前驅，馳至其城，叱門者曰：「今大軍已至，城中有應，爾等求活，何不避走！」門者盡散。忠與洛兒、長生乘城而入，彎弓大呼，纂兵衛百餘人莫之敢禦，斬纂以狥，城中懾服。居半歲，以東魏之逼，與信奔梁。梁武帝深奇之，以爲（大）〔文〕德主帥、<span class="jiaozhusup">文德是殿名。文德主帥屢見南朝史籍。「大」字誤，今改正。</span>關外侯。
</p>
<p class="em2" id="p36"><a class="gg-link" href="#p36" onclick="return changeColor(this);"></a>
	大統三年，與信俱歸闕。太祖召居帳下。嘗從太祖狩於龍門，忠獨當一猛獸，左挾其腰，右拔其舌。太祖壯之。北臺謂猛獸爲「揜于」，因以字之。從擒竇泰，破沙苑。遷征西將軍、金紫光祿大夫，進爵襄城縣公。河橋之役，忠與壯士五人力戰守橋，敵人遂不敢進。以功除左光祿大夫、雲州刺史，兼大都督。又與李遠破黑水稽胡，并與怡峰解玉壁圍，轉洛州刺史。邙山之戰，先登陷陳。除大都督，進車騎大將軍、儀同三司、散騎常侍。追封母蓋氏爲北海郡君。尋除都督朔燕顯蔚四州諸軍事、朔州刺史，加侍中、驃騎大將軍、開府儀同三司。及東魏圍潁川，蠻帥（日）〔田〕柱清據險爲亂，<span class="jiaozhusup">張森楷云：「『日』不見於姓氏書。蠻傳（卷四九）作『田杜清』是。」按「田」是蠻族大姓，作「日」誤，今據改。「杜」「柱」未知孰是。</span>忠率兵討平之。
</p>
<p class="em2" id="p37"><a class="gg-link" href="#p37" onclick="return changeColor(this);"></a>
	時侯景渡江，梁武喪敗，其西義陽郡守馬伯符以下溠城降。<span class="jiaozhusup">按隋書卷三一地理志下漢東郡唐城縣條云：「後魏曰㵐西，置義陽郡，西魏改㵐西爲下溠。」馬伯符以下溠城降，自即上引隋志義陽郡的太守，據隋志上不加「西」字。隋書卷三０地理志中淮安郡桐柏縣條云：「又梁置西義陽郡」，在今桐柏縣東，和在今棗陽、隨縣間的下溠城隔著一座桐柏山。梁時將「西」字加在另一個「義陽」頭上，即因在此義陽之西。通鑑卷一六二稱「魏楊忠將至義陽，太守馬伯符以下溠城降之」，不云「西義陽」。本條「西」字疑衍。</span>朝廷因之，將經略漢、沔，乃授忠都督三荊二襄二廣南雍平信隨江二郢淅十五州諸軍事，鎮穰城。以伯符爲鄉導，攻梁齊興郡及昌州，皆克之。梁雍州刺史、岳陽王蕭察雖稱藩附，而尚有貳心。忠自樊城觀兵於漢濱，<span class="jiaozhusup">御覽卷二八八「樊」作「穰」。按前云楊忠「鎮穰城」，所以說「自穰城」，意謂自穰城而來。若是「樊城」則「自」字沒有道理。且樊城即在漢濱，何須自漢濱觀兵於漢濱。況樊城這時爲蕭察所據，周軍應在進軍樊城時，虛張聲勢。若已到了樊城，兵數多寡易於暴露，豈能如後文所云「易旗遞進」，使蕭察誤以二千騎爲三萬。知「樊城」應從御覽作「穰城」。北史卷一一隋本紀上亦作「樊城」，沿誤已久。今不改。</span>易旗遞進，實騎二千，察登樓望之，以爲三萬也，懼而服焉。
</p>
<p class="em2" id="p38"><a class="gg-link" href="#p38" onclick="return changeColor(this);"></a>
	梁司州刺史柳仲禮留其長史馬岫守安陸，自率兵騎一萬寇襄陽。<span class="jiaozhusup">通典卷一五六兵九「兵」作「步」，較長。</span>初，梁竟陵郡守孫暠以其郡來附，太祖命大都督符貴往鎮之。及仲禮至，暠乃執貴以降。仲禮又進遣其將王叔孫與暠同守。太祖怒，乃令忠帥眾南伐。攻梁隨郡，克之，獲其守將桓和。所過城戍，望風請服。忠乃進圍安陸。仲禮聞隨郡陷，恐安陸不守，遂馳歸赴援。諸將恐仲禮至則安陸難下，請急攻之。忠曰：「攻守勢殊，未可卒拔。若引日勞師，表裏受敵，非計也。南人多習水軍，不閑野戰。仲禮回師在近路，吾出其不意，以奇兵襲之，彼怠我奮，一舉必克，則安陸不攻自拔，諸城可傳檄而定也。」於是選騎二千，銜枚夜進，遇仲禮於淙頭。<span class="jiaozhusup">卷二文帝紀下、北史卷一一隋本紀上、南史卷三八柳仲禮傳「淙」都作「漴」。參卷二校記第一八條。</span>忠親自陷陳，擒仲禮，悉俘其眾。馬岫以安陸降，王叔孫斬孫暠，以竟陵降，皆如忠所策。梁元帝遣使送子方略爲質，并送載書，請魏以石城爲限，梁以安陸爲界。乃旋師。進爵陳留郡公。
</p>
<p class="em2" id="p39"><a class="gg-link" href="#p39" onclick="return changeColor(this);"></a>
	十七年，梁元帝逼其兄邵陵王綸。綸北度，與其前西陵郡守羊思達<span class="jiaozhusup">梁書卷五六侯景傳作「西陽太守羊思建」。</span>要隨、陸土豪段珍寶、夏侯珍洽，合謀送質於齊，欲來寇掠。汝南城主李素，<span class="jiaozhusup">南史卷五三邵陵王倫傳作「李素孝」，這裏是雙名單稱。</span>綸故吏也，開門納焉。梁元帝密報太祖，太祖乃遣忠督眾討之。詰旦陵城，日昃而剋。擒蕭綸，數其罪而殺之；并獲其安樂侯昉，亦殺之。初，忠之擒柳仲禮，遇之甚厚。仲禮至京師，乃譖忠於太祖，言其在軍大取金寶珍玩等。太祖欲覆按之，惜其功高，乃出忠。忠忿恚，悔不殺仲禮。故至此獲綸等，並加戮焉。忠間歲再舉，盡定漢東之地。寬以御眾，甚得新附之心。
</p>
<p class="em2" id="p40"><a class="gg-link" href="#p40" onclick="return changeColor(this);"></a>
	魏恭帝初，賜姓普六如氏，<span class="jiaozhusup">北史隋本紀上「如」作「茹」。按魏書卷一一三官氏志作「普陋茹」。譯音無定字。</span>行同州事。及于謹伐江陵，忠爲前軍，屯江津，遏其走路。梁人束刃於象鼻以戰，忠射之，二象反走。及江陵平，朝廷立蕭察爲梁（王）〔主〕，<span class="jiaozhusup">「主」原作「王」。北史隋本紀上「王」作「主」。按卷二文帝紀下魏恭帝元年十一月、卷一五于謹傳、卷四八蕭察傳都作「梁主」。蕭察稱梁王在大統十六年（五五０年），江陵破後，即由西魏立爲皇帝，作「主」是。今據改。</span>令忠鎮穰城以爲掎角之勢。別討沔曲諸蠻，皆克之。
</p>
<p class="em2" id="p41"><a class="gg-link" href="#p41" onclick="return changeColor(this);"></a>
	孝閔帝踐阼，入爲小宗伯。齊人寇東境，忠出鎮蒲阪。及司馬消難請降，忠與柱國達奚武援之。於是共率騎士五千，人兼馬一疋，從間道馳入齊境五百里。前後遣三使報消難而皆不反命。去〔北〕豫州三十里，<span class="jiaozhusup">北史卷一一隋本紀上和通典卷一五九兵十二「豫州」上都有「北」字。按司馬消難是高齊的北豫州刺史。他舉州歸附，周遣兵接應，自然也到北豫州。此脫「北」字，今據補。</span>武疑有變，欲還。忠曰：「有進死，無退生。」獨以千騎夜趨城下，四面峭絕，徒聞擊柝之聲。武親來，麾數百騎以西。忠勒餘騎不動，候門開而入，乃馳遣召武。時齊鎮城伏敬遠勒甲士二千人據東陴，<span class="jiaozhusup">北史隋本紀上「二」作「三」。</span>舉烽嚴警。武憚之，不欲保城，乃多取財帛，以消難及其屬先歸。忠以三千騎爲殿，到洛南，皆解鞍而臥。齊眾來追，至於洛北。忠謂將士曰：「但飽食，今在死地，賊必不敢渡水當吾鋒。」齊兵陽若渡水，忠馳將擊之，齊兵不敢逼，遂徐引而還。武歎曰：「達奚武自是天下健兒，今日服矣！」進位柱國大將軍。武成元年，進封隨國公，邑萬戶，別食竟陵縣一千戶，收其租賦。尋治御正中大夫。
</p>
<p class="em2" id="p42"><a class="gg-link" href="#p42" onclick="return changeColor(this);"></a>
	保定二年，遷大司空。時朝議將與突厥伐齊，公卿咸曰：「齊氏地半天下，國富兵強。若從漠北入并州，極爲險阻，且大將斛律明月未易可當。今欲探其巢窟，非十萬不可。」忠獨曰：「師克在和不在眾，萬騎足矣。明月豎子，亦何能爲。」三年，乃以忠爲元帥，大將軍楊纂、李穆、王傑、爾朱敏及開府元壽、田弘、慕容延等十餘人皆隸焉。<span class="jiaozhusup">北史隋本紀上「延」作「近」。</span>又令達奚武帥步騎三萬，自南道而進，期會晉陽。忠乃留敏據什賁，遊兵河上。忠出武川，過故宅，祭先人，饗將士，席卷二十餘鎮。齊人守陘嶺之隘，忠縱奇兵奮擊，大破之。又留楊纂屯靈丘爲後拒。突厥木汗可汗控（也）〔地〕頭可汗、<span class="jiaozhusup">宋本、汲本、局本和北史隋本紀上「也」作「地」。卷三三楊荐傳、通鑑卷一六九作「地頭可汗」，無「控」字。冊府卷四四七作「控頭可汗」，「控」下當是脫去一字。張元濟據楊荐傳，以爲「也」字誤。按張說是，今據改。楊荐傳和通鑑作「地頭」，則當以「控」字爲動詞。</span>步（雖）〔離〕可汗等，<span class="jiaozhusup">北史隋本紀上、冊府卷四四七、通鑑卷一六九「雖」都作「離」。按隋書卷八四突厥傳稱佗缽可汗「又以其弟褥但可汗子爲步離可汗，居西方」。（北史卷九九突厥傳無「子」字）。事在木杆死後，和這裏的步離可汗，自非一人。但也可旁證「雖」當作「離」。今據諸書改。</span>以十萬騎來會。四年正月朔，攻晉陽。是時大雪數旬，風寒慘烈，齊人乃悉其精銳，鼓噪而出。突厥震駭，引上西山不肯戰。眾皆失色。忠令其眾曰：「事勢在天，無以眾寡爲意。」乃率七百人步戰，死者十四五。以武後期不至，乃班師。齊人亦不敢逼。突厥於是縱兵大掠，自晉陽至（欒）〔平〕城七百餘里<span class="jiaozhusup">北史隋本紀上、冊府卷四四七「欒」作「平」。按欒城即今河北欒城縣。突厥這次是和周軍會攻晉陽，並未深入河北。冊府此條採自周書，知周書本亦作「平」，今據改。</span>，人畜無孑遺，俘斬甚眾。高祖遣使迎勞忠於夏州。及至京師，厚加宴賜。高祖將以忠爲太傅，晉公護以其不附己，難之，乃拜總管涇（幽）〔豳〕靈雲鹽顯六州諸軍事、涇州刺史。<span class="jiaozhusup">錢氏攷異卷三二云：「按幽州與涇絕遠，當是豳州之誤。」按錢說是，今據改。</span>
</p>
<p class="em2" id="p43"><a class="gg-link" href="#p43" onclick="return changeColor(this);"></a>
	是歲，大軍又東伐，晉公護出洛陽，令忠出沃野以應接突厥。時軍糧既少，諸將憂之，而計無所出。忠曰：「當權以濟事耳。」乃招誘稽胡諸首領，咸令在坐。使王傑盛軍容，鳴鼓而至。忠陽怪而問之。傑曰：「大冢宰已平洛陽，天子聞銀、夏之間生胡擾動，故使傑就公討之。」又令突厥使者馳至而告曰：「可汗更入并州，留兵馬十餘萬在長城下，故遣問公，若有稽胡不服，欲來共公破之。」坐者皆懼，忠慰喻而遣之。於是諸胡相率歸命，饋輸填積。屬晉公護先退，忠亦罷兵還鎮。又以政績可稱，詔賜錢三十萬、布五百疋、穀二千斛。
</p>
<p class="em2" id="p44"><a class="gg-link" href="#p44" onclick="return changeColor(this);"></a>
	天和三年，以疾還京。高祖及晉公護屢臨視焉。尋薨，年六十二，贈太保、同朔等十三州諸軍事、同州刺史，本官如故。諡曰桓。子堅嗣。
</p>
<p class="em2" id="p45"><a class="gg-link" href="#p45" onclick="return changeColor(this);"></a>
	弟整，<span class="jiaozhusup">張森楷云：「弟上當有『堅』字。緣整是堅弟，若如此文，則整似忠弟矣。」</span>建德中，開府、陳留郡公，從高祖平齊，歿於并州。以整死王事，詔其子智積襲其官爵。整弟（惠）〔慧〕，<span class="jiaozhusup">隋書卷四四滕穆王讚傳云：「一名慧，高祖母弟也。」北史卷七一隋宗室諸王傳同。張森楷云：「『慧』、『惠』古字通用，但時觀德王雄一名惠（見隋書卷四三觀德王雄傳及北史卷六八楊紹附子雄傳）。混而無別，似當作『慧』爲是。」按張說是，卷八靜帝紀之（陽）〔楊〕慧即其人，正作「慧」。今據改。</span>大象末，大宗伯、竟陵縣公。（惠）〔慧〕弟嵩，以忠勳，賜爵興城郡公，早卒。嵩弟達，亦以忠勳，爵周郡公。<span class="jiaozhusup">按當時無「周郡」。隋書卷四四衛昭王爽傳云：「字師仁，小字明達，高祖異母弟也。周世在襁褓中以太祖（楊忠）軍功封同安郡公。」北史卷七一隋宗室諸王傳同。這裏稱其小字（亦是鮮卑名），又單稱「達」，實是一人。隋書卷三一地理志下同安郡懷寧縣條云：「大業三年置同安郡。」後周無此郡，疑爲「周安」之訛。隋書卷二九通川郡西流縣條云：「西魏又置開州及周安、萬安、江會三郡」，周安郡至開皇初始廢。又巴東郡新浦縣條云：「後周置周安郡，開皇初郡廢。」則周有二周安郡。疑楊達封的是周安郡公，周書此條脫「安」字，北史「周」訛「同」。</span>
</p>
<p class="em2" id="p46"><a class="gg-link" href="#p46" onclick="return changeColor(this);"></a>
	王雄字胡布頭，<span class="jiaozhusup">北史卷六０王雄傳作「字雄胡布頭」。</span>太原人也。父崙以雄（傑）著勳，追贈柱國大將軍、<span class="jiaozhusup">張森楷云：「『傑』字不當有，北史（本傳）無『傑』字。」按張說是，今據刪。</span>少傅、安康郡公。
</p>
<p class="em2" id="p47"><a class="gg-link" href="#p47" onclick="return changeColor(this);"></a>
	雄儀貌魁梧，少有謀略。永安末，從賀拔岳入關，除征西將軍、金紫光祿大夫。魏孝武西遷，授都督，封臨貞縣伯，<span class="jiaozhusup">張森楷云：「北史（本傳）『貞』作『真』。據地志（魏書卷一０六下地形志下）有臨真（東夏州）無『臨貞』，作『貞』誤，當依北史。」按北史百衲本也作「貞」。但「貞」當作「真」，張說是。</span>邑五百戶。大統初，進爵爲公，增邑二百戶。拜武衛將軍，加驃騎將軍，增邑八百戶，進大都督。尋拜儀同三司，增邑三百戶。遷開府儀同三司，加侍中，出爲岐州刺史。進爵武威郡公，進位大將軍，行同州事。十七年，雄率軍出子午谷，圍梁上津、魏興。明年，克之，以其地爲東梁州。<span class="jiaozhusup">「東」原作「果」，諸本都作「東」。周書卷二文帝紀下魏廢帝元年稱「王雄平上津、魏興，以其地置東梁州」，知「果」爲「東」之訛。又當時上津實別置南洛州，紀傳皆脫。見卷二校記第一九條。</span>尋而復叛，又令雄討之。魏恭帝元年，賜姓可頻氏。<span class="jiaozhusup">北齊書卷一七斛律光傳稱王雄爲「可叱雄」，「叱」和「頻」不知孰是，也可能可叱頻乃三字姓，各省其一。</span>孝閔帝踐阼，授少傅，增邑二千戶，進位柱國大將軍。武成初，進封庸國公，邑萬戶。尋出爲涇州總管諸軍事、涇州刺史。
</p>
<p class="em2" id="p48"><a class="gg-link" href="#p48" onclick="return changeColor(this);"></a>
	保定四年，從晉公護東征。雄在塗遇病，乃自力而進。至邙山，與齊將斛律明月接戰。雄馳馬衝之，殺三人，明月退走，雄追之。明月左右皆散，矢又盡，惟餘一奴一矢在焉。雄按矟不及明月者丈餘，曰：「惜爾不殺得，但任爾見天子。」<span class="jiaozhusup">北史本傳作「惜爾不得殺，但生將爾見天子」。冊府卷四二五、通鑑卷一六九略同北史，按「任爾見天子」句解釋不通。冊府此條採自周書，只節刪數字。疑周書本與北史同。</span>明月乃射雄，中額，<span class="jiaozhusup">北史卷六０王雄傳、冊府卷四二五、御覽卷三一０「乃」作「反」。按當時斛律光在前奔逃，背對著王雄，「反射」較長。</span>抱馬退走，至營而薨。時年五十八。贈使持節、太保、同華等二十州諸軍事、同州刺史，諡曰忠。子謙嗣，自有傳。
</p>
<p class="em2" id="p49"><a class="gg-link" href="#p49" onclick="return changeColor(this);"></a>
	史臣曰：太祖接喪亂之際，乘戰爭之餘，發跡平涼，撫征關右。于時外虞孔熾，內難方殷，羽檄交馳，戎軒屢駕。終能蕩清逋孽，克固鴻基。雖稟筭於廟謨，實責成於將帥。達奚武等並兼資勇略，（感）〔咸〕會風雲。<span class="jiaozhusup">宋本「感」作「咸」。汲本、局本作「感」，注云：「一作咸。」按北史將此傳論置於卷六五達奚武等十四人傳後，「感」也作「咸」。今據改。</span>或效績中權，或立功方面，均分休慼，同濟艱難。可謂國之爪牙，朝之禦侮者也。而武協規太祖，得雋小（間）〔關〕，<span class="jiaozhusup">北史卷六五達奚武等傳後論「小間」作「小關」。按此句指達奚武贊同宇文泰并兵擊竇泰，於小關斬泰之事（見本傳和卷二文帝紀），北史是，今據改。</span>周瑜赤壁之謀，賈詡烏巢之策，何能以尚。一言興邦，斯近之矣。
</p>
<br/>
</div></body></html>